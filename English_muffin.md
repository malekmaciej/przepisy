# English muffins z patelni – domowy McMuffin na śniadanie

https://youtube.com/shorts/3txQpf18RW4?si=27SJc6WjD_dM49Bd

## Opis

To są proste bułki śniadaniowe z patelni, czyli klasyczne English muffins robione w domu, bez piekarnika. Miękkie w środku, sprężyste i idealne na śniadanie. Jeśli szukasz przepisu na bułki z patelni albo domowe bułki śniadaniowe, ten sposób naprawdę się sprawdza. Z kotletem, serem i jajkiem wychodzi domowa wersja McMuffina, którą spokojnie zrobisz w swojej kuchni.

## Składniki
550 g mąki pszennej mocnej (typ 650 lub chlebowa)
350 ml / 350 g mleka 3,2%
1 łyżeczka drobnego cukru
20 g drożdży świeżych lub ok. 7 g drożdży suchych
1 łyżeczka soli
kasza manna do oprószania

Przygotowanie:
 1. Mleko podgrzej, ma być tylko lekko ciepłe.
 2. Wlej mleko do miski, dodaj drożdże i cukier. Wymieszaj.
 3. Wsyp mąkę i zacznij wyrabianie. Po 2–3 minutach dodaj sól.
 4. Wyrabiaj ok. 10 minut, aż ciasto będzie gładkie i elastyczne.
 5. Rozwałkuj na grubość ok. 2 cm i wycinaj krążki.
 6. Ułóż na tacy oprószonej kaszą manną, przykryj i zostaw na 60 minut.
 7. Smaż na suchej, lekko rozgrzanej patelni, pod przykryciem, ok. 6 minut z każdej strony.
Na indukcji to poziom ok. 3. Na innych kuchenkach patelnia nie może być zbyt gorąca.
 8. Ostudź chwilę i rozcinaj nożem z ząbkami.

Kotlet śniadaniowy:
400 g mięsa mielonego (kurczak, wołowina lub wołowo-wieprzowe)
sól, pieprz
plastry sera cheddar
jajka

Mięso wymieszaj z solą i pieprzem, uformuj kotlety. Smaż na suchej patelni bez tłuszczu, aż będą rumiane z obu stron. Pod koniec dodaj ser. Usmaż jajko i złóż wszystko w muffinie.

Notatka:
To świetna baza pod różne wersje śniadaniowe. Z boczkiem, sosem albo warzywami też wychodzą genialnie. Daj znać, jaką wersję byś wybrała.
