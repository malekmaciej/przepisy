# Cynamonki

## Opis

Pyszne, puszyste drożdżówki z aromatycznym nadzieniem cynamonowym. Idealne do kawy lub herbaty.

**Porcje:** 2 blachy  
**Czas przygotowania:** ok. 2,5 godziny (w tym wyrastanie)  
**Temperatura pieczenia:** 180°C

## Składniki

### Ciasto

- 1 szklanka (250ml) letniego mleka
- 2 jajka
- 4 szklanki (600g) mąki pszennej
- 100g cukru
- 125g masła, roztopionego
- 40g świeżych drożdży lub 20g drożdży suchych
- duża szczypta soli

### Cynamonowe nadzienie

- 60g masła, roztopionego
- 110g cukru
- kilka łyżeczek cynamonu
- rodzynki (opcjonalnie)

### Lukier

- 1 szklanka cukru pudru
- 2-3 łyżki wrzątku

## Sposób przygotowania

1. Mąkę pszenną wymieszać z suchymi drożdżami (ze świeżymi najpierw zrobić rozczyn). Dodać resztę składników i wyrobić, pod koniec dodając roztopiony tłuszcz.

2. Wyrobić ciasto, odpowiednio długo, by było miękkie i elastyczne. Uformować z niego kulę, włożyć do oprószonej mąką miski, odstawić w ciepłe miejsce, przykryte ręczniczkiem kuchennym, do podwojenia objętości (zajmie to około 1,5 godziny).

3. Kiedy ciasto podwoi objętość wyłożyć na stolnicę, ponownie krótko wyrobić, podzielić na 2 części.

4. Każdą część rozwałkować na prostokąt o wymiarach mniej więcej 35 x 30 cm, posmarować składnikami na nadzienie: roztopionym masłem, posypać cukrem i cynamonem. Jeśli ktoś lubi – w tym momencie można dodać również rodzynki.

5. Zwinąć jak roladę, pokroić ostrym nożem w plasterki, ułożyć na blaszce wyłożonej papierem do pieczenia zachowując odstępy – sporo urosną.

6. Przykryć ręczniczkiem kuchennym, odstawić na 30 minut do ponownego wyrośnięcia (lub dłużej – powinny podwoić objętość).

7. Piec około 15-17 minut w temperaturze 180°C.

8. Wyjąć, wystudzić na kratce. Opcjonalnie polukrować lukrem przygotowanym z cukru pudru i wrzątku.

**Smacznego!**