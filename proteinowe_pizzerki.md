# Proteinowe pizzerki

## Opis

Pyszne, zdrowe pizzerki z wysoką zawartością białka. Idealne na lunch lub kolację dla osób aktywnych fizycznie.

**Porcje:** 2  
**Czas przygotowania:** 1 godzina  
**Wartości odżywcze (całość):** 423 kcal | 37g białka | 26g węglowodanów | 18g tłuszczu

## Składniki

- 75g twarogu chudego
- 1 jajko kurze
- 1g proszku do pieczenia
- 30g mąki pszennej
- sól
- pieprz
- oregano (według uznania)
- 25g sera tartego mozzarella
- 30g szynki parmeńskiej
- świeża bazylia
- 30g pomidorków koktajlowych
- 3g oliwy z oliwek

## Sposób przygotowania

1. Przygotuj proteinową masę na pizzerki. Do miski przełóż twaróg, wbij jajko, dodaj pieprz, sól, oregano, proszek do pieczenia, mąkę, 10g tartego sera i całość zagnieć na jednolitą masę.

2. Z masy uformuj dwie podłużne lub okrągłe pizzerki.

3. Ułóż na nich szynkę parmeńską, część sera tartego i zapiekaj przez około 20-30 minut w 180°C.

4. Dodaj ser i zapiekaj przez kolejne 10 minut.

5. Na wierzch pizzerek przełóż pokrojone pomidorki koktajlowe i dodaj świeżą bazylię.

6. Podawaj z oliwą.

## Sprzęt

- Piekarnik lub air fryer

**Smacznego!**