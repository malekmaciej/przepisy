# Szarlotka mojej mamy

## Opis

Klasyczna polska szarlotka z kruchym ciastem i aromatycznym nadzieniem jabłkowym.

**Porcje:** 1 duża blacha (36 cm x 25 cm)  
**Czas przygotowania:** ok. 1,5 godziny  
**Temperatura pieczenia:** 200°C

## Składniki

### Ciasto

- 500g mąki krupczatki (300g krupczatki + 200g tortowej)
- 250g masła (kostka)
- 100g cukru pudru
- 2/3 małego kubeczka śmietany (zwykła kwasna 18%, kubeczek 180g)
- 1 opakowanie cukru waniliowego
- 2 żółtka
- szczypta soli

### Nadzienie

- 1-2 kg jabłek (antonówka lub szara reneta)
- 100-200g cukru
- ½ łyżeczki cynamonu
- 1 opakowanie cukru waniliowego (takie na 2kg mąki)

## Sposób przygotowania

### Ciasto

1. Mąkę krupczatki wysypać na stolnicę, kostkę masła podzielić na kostki i położyć na mąkę.

2. Dodać przesiany cukier puder oraz cukier waniliowy. Posiekać masło z mąką (tak aby się obrało mąką).

3. Zrobić dołek w mące, dodać 2 żółtka, posypać żółtka szczyptą soli, dodać śmietanę. Następnie zarobić ciasto.

4. Zarobione ciasto podzielić na dwie równe części. Owinąć w pergamin i włożyć do zamrażarki na ok. 20-30 minut (lub do lodówki na trochę dłużej) aby je schłodzić.

5. Podsypać mąką stolnicę, jedną część ciasta rozwałkować. Wyłożyć blachę papierem do pieczenia, wyłożyć ciasto na blachę i podpiec ok. 20 minut w temperaturze 200°C. Ciasto ma być podpieczone, nie do końca upieczone.

### Nadzienie

6. Jabłka obrać, pokroić na tarce, wrzucić cukier i cynamon. Rozgotować na dużym ogniu (nie przykrywać, sok musi trochę odparować).

7. Wylać nadzienie na podpieczone ciasto i nożem wyrównać.

### Łączenie

8. Drugą część ciasta rozwałkować, ciasto zrolować na wałek i przenieść na jabłka. Nadmiar ciasta odciąć i delikatnie połączyć na brzegach z dolnym ciastem.

9. Widelcem gęsto nakłuć górne ciasto.

10. Ustawić piekarnik na 200°C, włączyć górną grzałkę. Piec ok. 40 minut, aż góra ciasta się zrumieni.

**Smacznego!**